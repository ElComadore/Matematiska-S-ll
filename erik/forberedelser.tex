% Skrivet av Erik

Den här texten lånar större delen av sin notation från boken \textit{An Introduction to Sieve Methods and their Applications} av Alina Carmen Cojocaru och M. Ram Murty \cite{cojocarumurty}. Exempelvis om inget annat nämns skriver vi \(p, q\) när vi menar primtal, \(n, d, k\) för positiva heltal och \(x, y, z\) för positiva reella tal. Den största gemensamma delaren betecknas här \(\gcd{d, k}\) och \(\pi(z)\) är antalet primtal mindre än eller lika med \(z\). Nedanstående avsnitt ämnar till att etablera mer notation och tekniker som är vanligt förekommande i sållteori med utgångspunkt i \cite{cojocarumurty}.

\subsection{Multiplikativa funktioner} \label{mult}
En särskilt trevlig delmängd av alla funktioner i talteoretiska sammanhang är de multiplikativa funktionerna. Vi säger att en funktion $f$ är \textit{multiplikativ} om $f(1) = 1$ och \(f(mn) = f(m)f(n)\) då $\gcd{m,n} = 1$. Om detta håller för alla $m, n$ så kallar vi $f$ för \textit{fullständigt multiplikativ}. 

Multiplikativa funktioner har fördelen att en viss typ av summor kan omskrivas till produkter, s.k. Eulerprodukter. Om \(f\) är multiplikativ så följer det av aritmetikens fundamentalsats att
\begin{align*}
    \sum_{n = 1}^\infty f(n) = \prod_p \sum_{i=0}^\infty f(p^i)
\end{align*}
så länge den första summan absolutkonvergerar. 

\subsection{Möbiusfunktionen} \label{Mobius}
En ytterst väsentlig multiplikativ funktion i sållteori är Möbiusfunktionen,
\begin{equation*}
    \mu(n) = 
    \begin{cases}
        1, & \text{om}\ n \text{ är ett kvadratfritt, naturligt tal med jämnt antal primtalsdelare}\\
        -1, & \text{om}\ n \text{ är ett kvadratfritt, naturligt tal med udda antal primtalsdelare}\\
        0, & \text{om}\ n \text{ inte är kvadratfri}
    \end{cases}
\end{equation*}
där \textit{kvadratfri} innebär att $n$ saknar delare på formen \(p^\alpha\) för \(\alpha > 1\). Vi kommer se att Möbiusfunktionen, bland annat, förenklar inklusion-exklusionsprincipen i nästa kapitel. Två andra viktiga egenskaper hos Möbiusfunktionen är
\begin{equation*}
    \sum_{d \divides n} \mu(d) =
    \begin{cases}
        1, & \text{om}\ n = 1 \\
        0, & \text{om}\ n > 1
    \end{cases}
\end{equation*}
och Möbius inverteringsformel som säger
\begin{equation} \label{mobiusinv}
    f(n) = \sum_{d \divides n} g(d) \implies g(n) = \sum_{d \divides n} \mu(d) f(n/d)
\end{equation}
om \(f, g : \mathbb{N} \to \mathbb{C}\). Det finns flera varianter av Möbius inverteringsformel, en annan som vi kommer ha användning av hittas i appendix \ref{APDX:mobDual}.

%\subsection{O-notation}
% Intresserade av en övre asymptotisk gräns --> förklara Ordonotation. 

%Matematisk sållteori är en underkategori av analytisk talteori. Ett av våra viktigaste analytiska verktyg i den här uppsatsen är Ordo-notationen. 

%\subsection{Abels summationsformel}