Den som någon gång har funderat kring primtal, kanske har provat att ta en lista med heltal och börjat markera de primtalen som finns. 
Efter en liten stund kanske man märker att för att hitta alla primtal upp till ett visst tal behöver man bara alla primtal mindre än eller lika med kvadratroten av det talet. 
Man kanske också börjar lägga märke till mönster som uppträder; såsom att det finns vissa par av primtal som bara har ett tal mellan sig. 

Idén bakom denna process, att hitta primtal i en lista av naturliga tal, har funnits sedan antikens grekland med en algoritm som har tillskrivits den grekiska polyhistorn Eratosthenes (ca. 276 - 194 f.v.t.). Algoritmen har följande struktur;
\begin{enumerate}
    \item Börja med talet 2 och lista alla naturliga tal upp till någon gräns.
    \item Ringa in 2 och stryk över alla andra tal som är delbara med 2.
    \item Ringa in nästa tal som inte är struket och stryk alla andra tal delbara med det nya inringade talet.
    \item Upprepa föregående steg tills varje tal på listan är struket eller inringat. 
\end{enumerate}
När algoritmen är avslutad så har varje primtal i listan blivit inringat och alla andra tal har strukits. 
Eratosthenes algoritm lade grunden för nutidens sållteori; ett område inom matematiken som försöker uppskatta storkleken på så kallade \textit{siktade mängder}. 

En siktad mängd är en mängd där alla element är heltal och har någon gemensam egenskap t.ex. en mängd som består av endast primtal eller mängden av alla heltalslösningar till en ekvation. 
Den grundläggande sållteorins största fördel är att den är relativt elementär och flexibel, speciellt jämfört med andra metoder inom analytisk talteori. 
Det krävs inga idéer från komplex analys som t.ex. Dirichlets L-funktioner eller serier för att ha användning av de enklare sållen och om man kan formulera vikterna på ett korrekt sätt, går det att tillämpa metoderna på nästan vilken mängd som helst. 
Trots sina enkla konstruktion, kan dessa matematiska såll fortfarande ge starka resultat, även om bättre resultat kunde hittas genom att använda mer raffinerad analytiska metoder. 
Ett exempel på detta är att asymptotiska beteendet av \(x/\log(x)\) för antalet primtal mindre än \textit{x} som ges i primtalssatsen. 
Detta kan nästan bevisas utan något arbete med zeta-funktioner då man använder Selbergs såll, dock så får man bara en övre gräns av \(x/\log(x)\) istället för asymptotiska beteendet. 
Mer avancerade sållmetoder har givit svar på frågor närliggande till primtalstvillingshypotesen i \cite{chen2Prime}, och att det finns oändligt många primtal med maximalt 600 steg emellan sig \cite{mayBound}.

Vår rapport kommer att fokusera på små såll av både kombinatorisk och viktad form. 
Små innebär att de fokuserar på att uppskatta storleken på ett litet antal restklasser modulo primtal, att ett såll är kombinatorisk innebär att den använder sig av inklusion-exklusionsprincipen för att uppskatta mängdens storlek på ett lämpligt sätt, och att ett såll är viktad innebär att någon viktfunktion används för att uppskatta storleken. 
Bland dessa typer av såll håller vi oss till Eratosthenes generaliserade såll, Bruns såll, och Selbergs såll. 
För varje såll kommer vi att ge en kortfattad härledning till dess formulering, där vi lyfter fram de centrala idéerna för dess konstruktion, och en förklaring till hur det används. 
Efteråt kommer vi att redovisa och analysera en implementering i kod av Eratosthenes algoritm, vilket följer metoden som beskrivs i \cite{HaraldSieve}. 
Dock, innan vi börjar redovisa något av sållen vill vi gå igenom några förberedelser och förklara det allmänna sållproblemet.