% Skrivet av Nils

År 1915 presenterade norrmanen Viggo Brun (1885-1978) ett såll som senare fått namnet Bruns såll. Brun hade inspirerats av publikationer av Jacques Hadamard som handlade om de framsteg som Jean Merlin gjort i att utöka Eratosthenes teori. Sållet blev inte uppmärksammat direkt, istället tog det ca 30 år innan andra matematiker började intressera sig för det. En anledning till dröjsmålet kan vara att Bruns skrivsätt och val av notation gjorde materialet onödigt svårläst. Sedan det att sållet publicerades har det gjorts flera insatser för att förkorta och förenkla läsningen men trots detta är Bruns såll och dess bevis krävande för läsaren, med detta i åtanke har vi valt att korta ner beviset avsevärt i förhoppning om att stycket ska kännas överkomligt.



