Syftet med denna rapport är att ge läsaren en inblick i det matematiska delområdet sållteori genom att redogöra för dess grundläggande idéer och tillämpningar, samt att presentera en datorimplementation av algoritmen Eratosthenes såll. 
Vi presenterar Eratosthenes generaliserade såll, samt Bruns och Selbergs såll.
Detta gör vi genom att kort ge en historisk kontext till dessa för att sedan koncentrera oss på att i stora drag härleda sållen samt visa med grundliga exempel hur de kan tillämpas för att ge resultat angående primtalstvillingar och primtal i aritmetiska serier.

